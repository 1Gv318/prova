## Un solo talento

Questo sito nasce da l'unione tra una passione personale (gli investimenti) e la richiesta di molte persone a me vicine di creare qualcosa di pratico che li aiutasse a entrare in questo mondo e sguazzarci un po' come faccio io.

Non scrivo per dare consigli finanziari, rispetto ai quali la responsabilità è sempre personale e del lettore, ma piuttosto lasciare una specie di "diario" per condividere qualche piccolo portafoglio e come si può concretamente investire, cercando di spiegare sempre perché investirei in un determinato asset e provando a valutare correttamente i rischi associati.

L'idea è quella di arrivare a proporre diversi portafogli che si adattino a diverse propensioni al rischio.

Il principio di fondo di questo "diario" (da cui deriva anche il titolo del sito) è che non ha importanza se non si hanno grandi capitali, anzi! Il target che mi pongo davanti è quello di persone con poche entrate, soprattutto giovani, ma che vogliono risparmiare e cercare di valorizzare quel risparmio in ottica di medio-lungo termine.
